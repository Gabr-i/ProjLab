# ProjLab

Játék
A feladat egy olyan számítógépes játék készítése, amelyben a játékosok egymással versenyeznek az első helyért. A történet egy pusztító biológiai katasztrófa után játszódik, amelyben mindenki elvesztette a látását. A városban virológusok kóborolnak, akik a gyógymódot keresik. A játékosok feladata a gyógymód megtalálása a virológusok irányításával. 

A játékosok virológusokat irányítanak. A játékosok felváltva irányíthatják a saját virológusukat, körönként egyszer mozoghatnak. A pálya különböző típusú mezőkből áll össze. 
A mezők típusai lehetnek: szabad terület, laboratórium, óvóhely és raktár.
A raktár típusú mezőkön találhatóak anyagok, amelyek vagy aminosavak vagy nukleotidok. 
Ezeket a játékos a mezőre lépéssel automatikusan megszerzi, viszont a játékosnál egyszerre csak 3 darab anyag lehet. A játékos ettől több anyagot nem birtokolhat.
A laboratórium típusú mezők falára a különféle vírusok genetikai kódjai vannak felkarcolva. A játékos a mezőre lépéssel megtanulja azokat.

A virológus a genetikai kódok ismeretében készíthet vakcinát vagy vírust. Ezeket összefoglaló néven ágenseknek nevezzük. Minden ágens elkészítése 1 aminosavba és 1 nukleotidba kerül. Az ágensek különféle hatással bírnak. Ezek a következőek: vírustáncot okoz; megvéd más ágensektől; vagy elfelejtteti a már megtanult genetikai kódokat. Az ágenseket a játékos 2 kör erejéig felhasználhatja magára vagy bármelyik másik játékosra, akivel találkozik.

Az óvóhely típusú mezőkön a virológus különféle védőfelszereléseket tud megszerezni. Egy szerre maximum 3 védőfelszerelést birtokolhat a játékos. A védőfelszerelések a védőköpeny, zsák vagy kesztyű lehetnek. A köpeny az ágenseket 82,3%-kal tartja távol; a zsák megnöveli a
virológus anyaggyűjtő képességét, tehát a játékos egyszerre 6 anyagot birtokolhat; a kesztyű visszadobja a virológusra kent ágenst arra, akitől kapta azt. A védőfelszerelés csak azt a virológust védi, aki viseli azt.

A virológusok az egyes mezőkön találkozhatnak egymással. Ebben az esetben elmehetnek egymás mellett, ágenst kenhetnek a másikra vagy ha a másik virológus bénult állapotban van, akkor elvehetik tőle az anyagkészletét/felszereléseit.